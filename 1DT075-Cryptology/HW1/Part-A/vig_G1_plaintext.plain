Inom kryptologin studerar man kryptografi och kryptoanalys. I modern tid låter man även metoder för autentisering vara en del av kryptologin då dessa använder liknande metoder och har liknande syften som kryptologin i övrigt. Koder och metoder för att gömma meddelanden, steganografi, ingår inte i kryptologins ämnesområde. Det är omöjligt att med säkerhet veta när kryptografi användes för första gången.